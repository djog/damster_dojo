# Veelgestelde vragen

Dit zijn de veelgestelde vragen.

## Hoe ziet de cursus eruit?

Als je bij ons binnenkomt, kun je kiezen wat je gaat doen.
Als je acht of negen jaar oud bent en er is plek bij mBot,
dan mag je mBot gaan doen als je wilt. In de andere gevallen, 
mag je meteen naar Arduino!

Hierna zoeken we een leerling voor je die je
helpt beginnen. Dat is leuk, want dan leer je meteen iemand kennen!
Er zijn ongeveer vijf mBot leerlingen (van acht t/m tien jaar oud)
en vijftien Arduino leerlingen (van acht t/m vijftien jaar oud).

Je wordt door onze leerling meteen aan het werk gezet! 
Je werkt dan aan de lessen in onze lesboekjes. 
Voor vragen zijn de andere leerlingen er om je te helpen.
Komen jullie er niet uit, dan zijn er altijd nog volwassenen die alles
weten :-)

Elke les heeft een eindopdracht en daarbij mag niemand je helpen. Heb
je deze opdracht gedaan, dan zal een volwassene je werk bekijken en
een handtekening op je leskaart zetten. Bij een volle leskaart krijg je
een certificaat.

Eens per twee maanden is er een Mafkeesles. Dit is een les, waarin
we buiten iets van programmeren uitbeelden/spelen/lopen/rennen. Maf
en leuk!

Twee keer per jaar zijn er eindpresentaties. Hier mag je je ouders, 
familie, vriendjes en vriendinnetjes uitnodigen, zodat ze kunnen zien
wat jij hebt geleerd en gedaan. Na een eindpresentaties zijn er
anonieme evaluaties, waarbij jouw mening over de cursus wordt gevraagd,
door een persoon die jou niet kent. Hierdoor kunnen we de cursus steeds
beter maken!

## Ik ben jonger dan acht jaar oud, ben ik welkom?

Ja. We zien wel dat leerlingen veel jonger dan 8 jaar oud 
electronica en programmeren erg moeilijk vinden. 
Maar je mag het altijd komen proberen.

## Ik ben ouder dan 18 jaar oud, ben ik welkom?

Ja. Het is erg leerzaam voor je jongeren om les te geven aan volwassenen.
Daarom zijn volwassenen altijd welkom! Uiteraard zullen de jongeren
altijd voorrang hebben (ook omdat ze anders gaan rondrennen :-) ).

## Ik heb geen laptop/mBot/Arduino/electronica. Is dat erg?

Nee, wij hebben wel reserve laptops, mBots, Arduino's, electronica, etc.

We zien wel dat het handiger voor de leerlingen is een eigen laptop te hebben. 
Ook merken we dat leerlingen na zes lessen hun ouders gaan vragen 
om een Arduino om thuis mee te werken. 

## Mijn kind heeft [een bepaald gedrag]. Is dat erg?

Nee, uw kind is welkom!

Leren leren en je leren gedragen zijn belangrijke onderdelen van de cursus. 
De begeleiders zullen op zoek gaan naar manieren hoe we het beste uit
uw kind kunnen halen. Meestal (ongeveer in 98% van de gevallen) lukt dit, 
ook al kost dit soms enkele lessen. Slechts een enkele keer lukt dit niet.

Mochten de begeleiders buitensporig veel moeite hebben met de begeleiding
van uw kind, dan zullen ze u eerst opzoeken voor uw ideeen/adviezen/tips
en zullen we met u een plan afspreken.

## Mag ik games maken?

Jazeker! Sterker nog, het programmeren van games is een van de leukste 
manieren om electronica en programmeren te leren.

## Mag ik gamen?

Nee. Gamen vinden we nooit goed: niet tijdens de les, niet voor de les, 
niet in de pauze, niet na de pauze.
De maandagavond is een cursus avond, waarbij leren voorop staat. 
Gamen draagt niet bij aan het leren programmeren. 

Heb je *zelf* een spel geprogrammeerd, dan krijg je de ruimte om het spel 
te laten zien en te laten testen. 

## Welke vrijwilligers zijn er?

### [Richel](https://github.com/richelbilderbeek)

![Richel](../plaatjes/richel.png)

Richel programmeert sinds zijn achtste. Hij is de meest ervaren en belezen 
programmeur, vooral in C++ en R. Richel is vooral geinteresseerd in onderwijs 
en heeft de lerarenopleiding aan de universiteit afgerond.
Zijn werk is te zien op [zijn website met meer dan 3900 pagina's](http://richelbilderbeek.nl) 
en [meer dan 900 GitHub repositories](https://github.com/richelbilderbeek?tab=repositories).

Richel geeft les in Arduino en is eindverantwoordelijk voor de cursus. 

### Raymond

Raymond geeft les in mBot.

## Hoe kan het dat de cursus zo goedkoop is?

Omdat we enkel met vrijwilligers werken.

## Kan zo een goedkope cursus wel goed zijn?

Volgens de leerlingen in Groningen wel,
waar we gemidddeld 9 op 10 scoren [1].
Zie [hier](https://github.com/richelbilderbeek/ArduinoCourse/blob/master/Evaluatie/README.md) 
de evaluaties.

 * [1] :warning: de statistici zien hier terecht een 'sampling bias':
   de evaluaties worden enkel gedaan met de leerlingen die blijven. Dit zijn
   wellicht de tevreden leerlingen

## Wat doet een vrijwilliger?

De definitie van wat een vrijwilliger doet, is de volgende:

Een vrijwilliger is iemand die **altijd** zijn/haar eigen leren aan de kant zet
voor een andere leerling.

Dit is iets anders dan even een ander helpen :-).

## Kan ik vrijwilliger worden?

Leuk!

Deze vraag is gesplits op leeftijd:

 * Kan ik minderjarige vrijwilliger worden?
 * Kan ik volwassene vrijwilliger worden?

Zie hieronder :-)

## Kan ik minderjarige vrijwilliger worden?

Ja, maar we hebben liever dat je leerling blijft :-).

Leerlingen zijn welkom om vrijwilliger te worden, als ze weten wat dit
betekend (zie hierboven). 
In de regel proberen we de cursus zo in te richten, dat alle
minderjarigen leerlingen kunnen zijn. Als er echter teveel leerlingen zijn,
dan kan aan je gevraagd worden of je -tijdelijk- de volwassenen kunt helpen.  

## Kan ik volwassene vrijwilliger worden?

Ja!

## Wat wordt van een vrijwilliger verwacht?

Een vrijwilliger ...

 * is er voor de minderjarigen/leerlingen
 * krijgt de verantwoordelijk over een groepje leerlingen
 * is er voor iedere leerling binnen zijn/haar groepje
 * geeft coachend les
 * heeft een lerende houding
 * helpt opbouwen en opruimen
 * heeft een DJO T-shirt aan
 * krijgt de vrijheid om te experimenteren met lesgeven
 * bespreekt de les na met andere vrijwilligers

## Wat is de missie van de cursus?

De missie van De Jonge Onderzoekers is: 

> '[Het] exploiteren van een activiteitencentrum 
> met als doel kinderen op een uitdagende en creatieve manier 
> met techniek en wetenschap in aanraking te laten komen'. 

De missie van de Damster Dojo heeft veel overlap hiermee, echter
aldaar is techniek een *middel*, in plaats van een doel.

Doelen van de Damster Dojo zijn:

  1. Leren leren: lerende houding, concentratie, focus, pauze nemen, 
     fouten maken moet
  2. Leren omgaan met jezelf: doorzetten, omgaan met frustratie

